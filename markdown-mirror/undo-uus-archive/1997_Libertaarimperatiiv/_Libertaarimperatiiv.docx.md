# Markdown Copy: `undo-uus-archive/1997_Libertaarimperatiiv/_Libertaarimperatiiv.docx`

Preservation note: this is a readability-first markdown mirror generated from the original source.

- Source type: `docx`
- Source path: `undo-uus-archive/1997_Libertaarimperatiiv/_Libertaarimperatiiv.docx`
- SHA256: `f7bd1805ad100b3b4ee344de22d0bc53d7201b82157bcbd1e5fe8694f2f5b94b`
- Mirror format version: `readability-v5`
- Mirror profile: `readability-first`
- Generated: `2026-02-22 18:06:29 UTC`
- Original file: `[_Libertaarimperatiiv.docx](../../../undo-uus-archive/1997_Libertaarimperatiiv/_Libertaarimperatiiv.docx)`
- Text repair: `estonian-diacritics-v4`
- Normalization: line-wrap unwrapping, separator simplification, and spacing cleanup (content preserved).

---

```text
[AKADEEMIA, 1997 No.10, 2087-2112]

LIBERTAARIMPERATIIV

Undo Uus

Me oleme episteemiliselt raskes olukorras.
Ühest  küljest  näib  olevat

mõistlik uskuda, et maailm on läbinisti materiaalne:  tohutu suur süs- teem suhteliselt lihtsatest füüsikalistest elementaarkomponentidest — väljadest ja osakestest — mille käitumine allub rangelt loodusseadustele. On ju suur osa maailmas toimuvast osutunud tõepoolest seletatavaks lähtudes teesist, et reaalsus on põhiolemuselt füüsikaline. Teisest küljest on meile aga teada sellised fenomenid nagu teadvus ja tahtevabadus, mis mitte kuidagi materialistlikku ehk füsikalistlikku maailmaskeemi ei sobi, sest  neist  nähtub  eksistentsi  seda  laadi  mittetriviaalne  olemus,  mida tavatsetakse nimetada üleloomulikuks.
Milline maailmapilt — materialistlik või mittematerialistlik — on siis õige?  See raske filosoofiline küsimus on inimesi vaevanud juba an- tiikajast  peale.   Kahetsusväärsel  kombel  on  teadus  minetanud  antud üliolulisse probleemi suhtumisel erapooletuse ning asunud kirglikult ja isegi  ebaausalt  kaitsma  materialismi,  vaikides  maha  või  eitades  neid fakte, mis seavad selle maailmavaate kahtluse alla.  Nüüdisteadus, tun- nistades ainult nn objektiivset uurimismetoodikat ja materialistlikku maailmapilti, on olnud pädev käsitlema edukalt loodusprotsesside väga laia valdkonda, mis on toonud kaasa ulatusliku teaduslik-tehnilise prog-
ressi.	Kuid olles võtnud maailmavaatelise põhiprobleemi suhtes ühe-
külgse seisukoha, ignoreerib teadus teadvusnähtude äärmiselt huvitavat olemust ega suuda seetõttu näha uusi fundamentaalseid uurimissuundi, mida saaks juba väga tulemuslikult arendada.  Kui teadusel õnnestuks vabaneda oma dogmaatilisest piiratusest, tõuseks väga oluliselt nii tema roll  inimühiskonna  arengut  määrava  põhijõuna  kui  ka  tema  prestiiˆz üldsuse silmis.
On olemas rida argumente, mis osutavad konkreetselt nüüdistea- dusliku maailmakäsituse puudustele, kuid nad toetuvad võrdlemisi kom-

plitseeritud mõistetele, mistõttu ortodoksne teadus on suutnud nad üsna edukalt neutraliseerida. Tuleks püüda leida kergesti arusaadavaid arut-
luskäike, mis aitaksid vabaneda ühekülgsest maailmatajust.  Käesoleva
kirjutise eesmärgiks ongi esitada üks selline argumenteering.

Nüüdisteaduslik maailmavaade
Nüüdisteaduslikuks maailmavaateks on materialism ehk füsikalism. Mi- da siis füsikalism väidab? Esiteks seda, et kõik olemasolev on suhteliselt primitiivsete füüsikaliste entiteetide — osakeste ja väljade — hiigelsuur konfiguratsioon.  Füsikalism eitab füüsikalisest reaalsusest sõltumatute immateriaalsete eksistentsikomponentide olemasolu. Teiseks seda, et mistahes materiaalse objekti või süsteemi käitumine, olgu see siis lihtne aatomi dünaamika või ülikeeruline aju funktsioneerimine, on lõppkokku- võttes määratud fundamentaalsete loodusseadustega — füüsikaseadus- tega.  Füsikalism eitab loodusseaduslikule paratamatusele mittealluva tahtevabaduse olemasolu.
Mõnikord püütakse füsikalismi kujutada tobeda maailmavaatena, omistades talle selliseid seisukohti, millega ta ise pole kunagi välja tul- nud. Seepärast on vajalik selgitada, mida füsikalism ei väida. Füsikalism ei väida, et reaalsuses pole olemas selliseid aspekte, mis iseenesest ei ole füüsikalised.  Ta väidab vaid, et kõik mittefüüsikalised “asjad” — matemaatiline struktuur, infotöötlus, psüühika jms — saavad konkreet- selt eksisteerida ainult kantuna füüsikalise reaalsuse poolt.  Füsikalism ei  nõua,  et  kõiki  maailmas  olemasolevaid  objekte  ja  süsteeme  tuleb nimetada füüsikalisteks. Ta väidab vaid, et kõik maailmas eksisteerivad objektid ja süsteemid on oma põhiolemuselt füüsikalised selles mõttes,
et ükskõik kui keerulised nad ka on,  koosnevad nad ikkagi samadest
füüsikalistest baaskomponentidest — elektronidest, prootonitest, neut- ronitest jms — nagu lihtsad füüsikalised kehadki.  Füsikalism ei väida,
et teaduse ülimaks eesmärgiks peab olema kõigi maailmas toimuvate
prosesside kirjeldamine ainult füüsika põhivõrrandite alusel. Ta väidab vaid, et ka kuitahes keeruliste süsteemide funktsioneerimise seaduspära- sused on lõppkokkuvõttes määratud fundamentaalsete füüsikaseadustega,

millele allub neid süsteeme moodustavate füüsikaliste baaskomponen- tide (väljad, osakesed) interaktsioon ja dünaamika.  Kõrgema taseme loodusseaduste redutseerimine füüsika põhivõrrandeile ei tähenda nende loodusseaduste   likvideerimist,   vaid näitamist,   kuidas nad tulenevad neist võrrandeist.
Füsikalism on loogiliste vastuoludeta, oma sisult lihtne ja elegantne, kergesti mõistetav maailmavaade.

Teadusliku uurimismetodoloogia nüüdiskontseptsioon
Teaduslike uuringute metodoloogia on kujundatud selliseks, et ta so- bib just niisuguse maailma uurimiseks, nagu seda kirjeldab füsikalistlik filosoofia. Selle metodoloogia aluseks on kaks printsiipi. Esiteks, kuna füüsikalised objektid ja nähtused on põhimõtteliselt vaadeldavad ükskõik kelle poolt, siis nõutakse, et teaduslikud faktid üldse peavad olema ava- likult kontrollitavad ehk objektiivsed.  Teiseks, kuna füüsikaline reaal- sus on inimtunnetusele kättesaadav ainult oma formaalse ehk abstraktse struktuuri ulatuses (isegi kui, näiteks, elektrivälja olemuseks oleks valu- tunne, ei saaks me seda kuidagi tuvastada), peetakse reaalsusnähtude teoreetilise käsitluse meetodiks formaalsete struktuuride ja nende dü- naamika — seega aegruumiliste struktuuride — analüüsi, s.t matemaati- list analüüsi.
Ehkki objektiivsete teaduslike faktide hankimine võib olla tehni- liselt  äärmiselt  raske  ning  reaalsuse  formaalse  struktuuri  matemaati- line kirjeldamine ja analüüsimine tohutult keeruline, on objektiivteadus- lik uurimismetodoloogia põhiolemuselt probleemitu ja lihtne.   Objek- tiivsed  faktid  on  tõekindlad:   nad  on  avalikud,  igaühe  poolt  inspek- teeritavad.   Struktuursed  mõisted  on  hästi  diskuteeritavad,  sest  nad on isikutevaheliselt kommunitseeritavad: kõigile on võimalik näiteks se- letada,  mis on ruut.   Objektiivsete nähtuste analüüsi skeem on epis- teemiliselt triviaalne: on antud mingisugune vaadeldud struktuur (em- piiriliselt hangitud struktuurne informatsioon) ning tuleb välja selgitada selle struktuuri omapärad, näiteks teatud korra olemasolu temas, või siis püstitada hüpotees fundamentaalsemast struktuurist, mille kajas- tuseks on vaadeldud struktuur. Sellise episteemilise skeemi teeb trivi-

aalseks asjaolu, et analüüsi käigus manipuleeritakse struktuuridega, mis ei  hõlma  analüüsivat  aktiivsust  ennast:  see  aktiivsus  ei  kuulu  mingi komponendina analüüsitavasse struktuuri isegi mitte siis, kui uuritakse objektiivteaduslikult omaenda aju funktsioneerimist.

Nüüdisteaduslike reaalsuseuuringute ühekülgsus
Objektiivteaduslik uurimismetodoloogia on ühekülgne nii faktoloogilises kui kontseptuaalses plaanis.
Faktid indiviidi teadvuse sisu kohta pole selles mõttes objektiivsed, et teised indiviidid ei saa neid kontrollida. Olendi aistingud, emot- sioonid jms on vahetult teada ainult talle endale, teiste subjektide tead- mised neist on kaudsed ja hüpoteetilised.  Sel põhjusel on meil näiteks võimatu teada saada, mis tunne on olla nahkhiir (Nagel 1996).  Sub- jektiivsetele faktidele kollektiivse ligipääsu puudumine ei tee neid siiski vähem tõsiasjadeks, kui seda on objektiivsed faktid.  Nüüdisteadus aga ignoreerib subjektiivseid fakte, või isegi eitab obskurantistlikult nende olemasolu (Dennett 1991).
Meile pole teada mitte ainult oma teadvusseisundite formaalne struktuur, vaid ka neid seisundeid moodustavate komponentide — vär- vuste, helide, lõhnade, maitsete, valude, väsimuse, kurbuse, rõõmu jms
— kvalitatiivne sisu ehk kvaalid (ladina keeles qualia). Kvaalide ole- museks pole teatud struktuursus, vaid konkreetne mittestruktuurne kva- litatiivne sisu:  näiteks punane ja sinine värvus erinevad mitte struk- tuuri, vaid oma struktuuritu spetsiifilise olemuse — fenomeense kvali- teedi — poolest. Kvaalid kui mittestruktuursed entiteedid pole mate- maatiliselt kirjeldatavad. Seetõttu ei kasuta teaduslike uuringute kano- niseeritud metodoloogia kvaali mõistet ja ei taha isegi tunnistada sellise mõiste võimalikkust.
Kvaalid ei ole lihtsalt mingid “formaalsed indeksid,” olles ei midagi
rohkemat kui kas ühesugused või erinevad, vaid nad on sisult rikkad.
Aistinguliste ja emotsionaalsete kvaliteetide rikast sisu ning selle mõju käitumisele  pole  võimalik  mõista  loogilis-matemaatilise  analüüsi — struktuurmõtlemise — abil, vaid selleks on vajalik hoopis teist laadi in- tellektuaalne aktiivsus — kvaliteetmõtlemine (Uus 1994: 40–99). Nüü-

disteadus ei kasuta kvaliteetmõtlemist ja isegi ei räägi intellektuaalse analüüsi sellise liigi olemasolust.
Ignoreerides  subjektiivseid  fakte,  mittestruktuurseid  mõisteid  ja kvaliteetmõtlemist,  jätab teadus kasutamata subjektiivsete faktide kva- litatiivsuses sisalduva väga väärtusliku informatsiooni reaalsuse oma- duste kohta.

Teadvuseuuringute ummikseis
Ortodoksse materialistliku teaduse interpretatsioonis on teadvusnähud teatud ajuprotsessid (vt Crick 1994).  Selline tõlgendus on ebaveenev. Aistingud ja aju sisemus on selleks liiga erinevad asjad, et neid saaks pidada identseteks. Teadvusseisundeile omaseid kvaale pole kuidagi võimalik ajust leida.  Just sel põhjusel eitabki järjekindel materialist- lik filosoofia kvaalide olemasolu.  Viimasel ajal on järjekindla materia-
lismi positsioonid siiski oluliselt nõrgenenud:  on juba üsna palju neid
teadlasi ja filosoofe, kes tunnistavad immateriaalse teadvuse ja kvaalide olemasolu (vt Chalmers 1995).
Teadvuse  rehabiliteerimise  protsessi  käigus  on  praegusajaks  ku- junenud omapärane olukord.  Tunnistades küll teadvuse immateriaal- sust, hoitakse samal ajal ikka veel kinni füüsikalise reaalsuse kausaalse suletuse teesist, s.o seisukohast, et füüsikaliste sündmuste põhjus saab olla ainult füüsikaline.   Seetõttu ollakse sunnitud väitma,  et teadvus on põhjuslikult mõjutu nähtus ehk epifenomen (Chalmers 1996). Seega, püüdes olla ühest küljest truu tervele mõistusele ja teisest küljest füsika- listlikule dogmaatikale, visatakse nurka loogika. Sest kuidas me saame raporteerida oma teadvuse olemasolust, kui ta ei avalda meie käitumisele mingisugust mõju? Epifenomenaalsete nähtuste teooriate saatuslik viga on selles, et nad lõikavad end ära igasugusest empiirilisest alusest. Tead- vuseuuringud  on  ummikseisus,  sest  julgemata  lahti  öelda  füüsikalise maailma kausaalse suletuse teesist, peetakse teadvust nähtuseks, mis ei avalda mingit mõju maailmas toimuvale. Sellest ummikust väljumiseks tuleb tunnistada teadvuse põhjuslikku tegusust.

Teadvuse kausaalse mõju võimalikud mehhanismid
Teadvus võib olla põhjuslikult efektiivne kahel väga erineval viisil. Tead- vus võib olla mingit tüüpi immateriaalne väli, mis on vastasmõjus füüsi- kalise maailmaga (teadvust omavate olendite ajude vahendusel), nii et nad  koos  moodustavad  kombineeritud  füüsikalis-mentaalse  reaalsuse, mille dünaamika allub teatud loodusseaduste kogumile. Niisugune füüsi- kalis-mentaalne liitmaailm on puhtalt materiaalse maailmaga sama tüü- pi selles mõttes, et tema dünaamika allub samuti täielikult loodussea- dustele.   Teine  võimalus  teadvuse  jaoks  olla  kausaalselt  tegus  oleks tema olemine vabatahtelise (tahtevabadusliku) aktiivsuse aluseks ehk keskkonnaks.
Esimene võimalus — maailm kui füüsikalis-mentaalne liitreaalsus
— on loogiliselt probleemitu, kuid tema toetuseks pole mingeid fakte. Üllatuslikult on olemas küllaldane alus uskuda teist võimalust — tead- vus kui vabatahtelise aktiivsuse alus — vaatamata sellele, et tahte- vabaduse mõiste on üleloomulik, raskesti analüüsitav ja loogiliselt prob- lemaatiline.

Tahtevabaduse probleem: libertaarianism ja kompatibilism
Antud artikli eesmärgiks on põhjendada, et me oleme õigustatud püüd- ma käituda nii, nagu me usuksime end omavat vaba tahet, mille va- hendusel meie teadvus on kausaalselt efektiivne. Selleks tuleb käsitleda tahtevabaduse probleemi.
Terminit “vabatahteline” kasutatakse kahe väga erineva omaduse tähistamiseks.
Traditsiooniliselt — ja see on ikka veel argimõistuslik tava — on tahte vabadust mõistetud kui võimet valida üks käitumisvariant mitme võimaliku hulgast, kui võimet “ma saanuksin teha teisiti kui tegelikult
tegin.”  Tahtevabadus sellises tugevas mõttes ei ole ühitatav [compati-
ble] põhjusliku determinismiga, sest viimane välistab indiviidi võimaluse teha teisiti, kui ta faktiliselt teeb. Selline mittekompatibilistlik, liber- taarne tahtevabadus on üle looduslikust põhjuslikkusest.
Teine,  nüüdisaegne  tendents  on  tähistada  terminiga  “vabatahte-

line” olendi autonoomset, väljastpoolt olendit lähtuvatest sundustest ja
piirangutest vaba talitlust.	Selliselt defineeritud vabadus on ühitatav
käitumise täieliku põhjusliku paratamatusega.	Otsustus on vaba nii- suguses kompatibilistlikus mõttes lihtsalt seepärast, et ta on omaenda
otsustus, ükskõik kui jäigalt ta ka on ette määratud omaenda sisemise
oleku poolt.
Antud kirjutises mõistan ma vaba tahte all loodusseadustele mit- tealluvat, mittekompatibilistlikku, libertaarset vaba tahet. Selle rõhuta- miseks kirjutan ma libertaarselt vabatahtelisele aktiivsusele osutavad terminid suure algustähega.

Teaduslik ja loogiline argument Vaba Tahte olemasolu vastu
Nüüdisteadusliku seisukoha järgi määrab inimese käitumise tema mater- iaalne aju. Kõigil hästi läbi uuritud juhtudel on materiaalsete süsteemi- de dünaamika osutunud kas deterministlikult või statistiliselt rangelt
seaduspäraseks  ja  sellest  on  tehtud  üldistav  järeldus  füüsikaseaduste
universaalsest kehtivusest.   Tüüpilise tänapäeva teadlase arvates pole vähimatki põhjust kahelda, et aju on midagi muud kui keeruline masin, koosnedes tohutu suurest hulgast komponentidest,  mis kõik töötavad täielikus   vastavuses!  füüsikaseadustega   (vt Minsky 1986).  Printsiip “oleksin saanud teha teisiti” tulevat kõrvale heita kui filosoofiline il- lusioon  (Dennett  1984b).   Vabatahteline  käitumine  väidetakse  mitte esinevat meie maailmas sel põhjusel, et tema olemasolu rikuks füüsikalise reaalsuse kausaalse suletuse.
Tegelikult pole sugugi kindlaks tehtud, et aju dünaamika on ainu- üksi füüsikaliselt determineeritud.  See on siiski ainult hüpotees, et sar- naselt teiste füüsikaliste süsteemidega ei ole ka aju seotud mittefüüsika- list päritolu omadustega, sealhulgas Vabatahtelise käitumise võimega. Kuid me teame, et aju on seotud üht tüüpi mittefüüsikaliste nähtustega,
nimelt	fenomeensete	kvaalidega,	erinevalt	(nagu üldiselt arvatakse)
lihtsamatest füüsikalistest süsteemidest.  Miks peaks siis olema kohatu arvata, et aju, erinevalt lihtsamatest füüsikalistest süsteemidest, võib
olla	seotud	lisaks	veel	ühe	mittefüüsikalise	nähtusega — Vaba
Tahtega —, mis pealegi sobib hästi kokku fenomeensete kvaalidega, mille

hedoonilised aspektid (meeldivus,  ebameeldivus) annavad käitumisele eetilise konteksti? Teaduslik argument Tahtevabaduse vastu on igal juhul vaidlustatav.
Vaba Tahte olemasolu eitatakse sageli ka loogikast lähtudes. Väide- takse, et Vabatahteline akt kui tegu, millel pole põhjuslikku alust, on juhuslik sündmus, mille toimumist ei saanud määrata vaba valik. Valik saavat olla ainult kahte tüüpi: kas põhjuslik või juhuslik. Vabatahtelise agendi mõistet peetakse loogiliselt vastuoluliseks või parimal juhul müs- tiliseks.
Kuid ka selle, loogilise argumendi saab vaidlustada (Wiggins 1973). Väide, et iga sündmus on kas põhjuslikult determineeritud või juhuslik, ei ole ilmne loogiline tõde nagu ta näib olevat. Ilmne loogiline tõde on, et iga sündmus kas on põhjuslikult determineeritud või ei ole põhjuslikult determineeritud.  Loogika ei nõua, et kausaalselt mittedetermineeritud käitumisakt peab tingimata olema juhuslik akt.

Fenomenoloogiline tõendus Vaba Tahte olemasolust

Iga Vaba Tahtega indiviid omab ümberlükkamatut tõendust oma või-
mest valida erinevate alternatiivide vahel. Selleks on vabaduse tunne. Tahtepingutuse aisting ei ole mitte lihtsalt erinev teistest aistingutest nagu valu-,  soojus-,  väsimus- jms tunne,  vaid tal on niisugune spet- siifiline kvalitatiivne sisu, mida kogedes on ilmne, et tahtepingutused on vabad selles mõttes,  et nendest pingutustest oleks olnud võimalik hoiduda. Just seetõttu leiab terve mõistus olevat absurdse kaevelda selle üle, et omaenda tahtepingutused ei lähe mitte kuidagi mööda. Tänu va- hetule fenomenoloogilisele tõendusele Vaba Tahte omamisest on indivii- di Vabatahteliseks agendiks olemine indiviidi enda jaoks vaidlustamatu empiiriline  fakt,  mitte  spekulatiivne  hüpotees.   Kahjuks  ei  ole  prae- gusaegses filosoofilises õhkkonnas sugugi naeruväärne väita, nagu teeb seda Dennett (1984a), et
need, kes väidavad teadvat, et nad on teostanud selliseid akte, mida nad olek- sid võinud teha teisiti täpselt samas olukorras,  peavad tunnistama,  et nad kuulutavad seda arvatavat empiirilist fakti ilma vähimagi tõenduseta ja ilma nõrgimagi lootuseta eales hankida mingit sellist tõendust.

Kinnitatakse, et libertaarne Vaba Tahe on illusioon, üksnes petlik tunne, mida ei saa võtta tõsiselt.
On kaks peamist põhjust, miks nüüdisaegse haridusega inimesed ei pea  vabaduse  tunde  kvaalis  sisalduvat  informatsiooni  tõeliseks.   Esi- teks, tahtepingutuse kogemused ei ole avalikult inspekteeritavad ega nende kvalitatiivne sisu isikutevaheliselt kommunitseeritav, s.t need ko- gemused kuuluvad privaatsesse reaalsusse, inimesed on aga treenitud pidama kõike subjektiivset äärmiselt kahtlaseks.  Teiseks, spetsiifilised kvaliteetmõtlemise võimed, mida läheb tingimata tarvis aistingute kvali- tatiivse sisu analüüsimiseks, ei ole vajalikud tänapäeva objektivistlikuks teadusetegemiseks ja seetõttu neid võimeid ignoreeritakse või isegi nae- ruvääristatakse.
Ehkki fenomenoloogiline tõendus Vabast Tahtest heidetakse tava- liselt kõrvale dogmaatilistel põhjustel kui vastuollu minev usuga loo- dusliku põhjuslikkuse universaalsusesse, kalduvad isegi paljud libertari- aanid  arvama,  nagu  ei  saaks  tõsiselt  väita,  et  me  oleme  võimelised introspektiivselt  teadma,  kas  me  omame  või  ei  oma  Vaba  Tahet  (vt Van Inwagen 1983).  Vaba Tahte olemasolu fenomenoloogilise tõenduse adumiseks vajalikke kõrgkategoriaalseid vaimseid protsesse võib tõesti palju kergemini ebausaldada, kui lihtsamaid intellektuaalseid protse- duure.   Seetõttu oleks suureks õnneks võimalus arutleda Vaba Tahte üle palju lihtsamate mõistete alusel, kui seda on fenomeensed kvaalid. Niisugune võimalus on olemas.

Senikasutamata lähenemisviis Tahtevabaduse probleemile
Filosoofid on analüüsinud küllaltki üksikasjalikult tahtevabaduse prob- leemi kahte aspekti: kontseptuaalset aspekti — mida Vaba Tahe tähen- dab ja kas ta saab olemas olla deterministlikus,  loodusseaduste järgi käituvas maailmas — ja epistemoloogilist aspekti — kuidas me saame teada  tõde  Vaba  Tahte  olemasolust  maailmas.   Täiesti  tähelepanuta on jäetud aga Tahtevabaduse probleemi kolmas oluline aspekt:  prak- seoloogiline  ehk  käitumisteaduslik  aspekt  —  millise  uskumuse  alusel omaenda Vabast Tahtest tuleks käituda.  Tõsi, valdaval enamikul juh- tudest toetub prakseoloogia vahetult epistemoloogiale:  väide, et asjad

on nii-ja-nii, võetakse mõistliku käitumise aluseks siis, kui on olemas empiirilisi andmeid või teoreetilisi kaalutlusi selle seisukoha kasuks, et asjad on tõepoolest nii-ja-nii. Kuid teatud erilistel juhtudel eraldub prak- seoloogia epistemoloogiast, omandades tema ees loogilise prioriteedi. Sellisel korral võib teatud seisukoha võtta mõistliku käitumise aluseks ainüüksi situatsiooni spetsiifilise loogilise struktuuri tõttu,  olenemata mistahest teadmistest selle seisukoha õigsusest või ekslikkusest. Kõikide selliste olukordade ideaalseks piirjuhuks on unikaalne situatsioon seista omaenda tahtevabaduse probleemi ees. Tahtevabaduse probleemil on mitteepisteemiline prakseoloogiline lahendus tänu sellele, et me saame rakendada oma võimalikku Valikuvabadust ka siis, kui me ei tea, kas me seda omame.

Libertaarimperatiivi formuleerimine
Libertaarimperatiiv  on  vastus  küsimusele  “Millisele  seisukohale  Vaba Tahte omamisest peab arukas tegevus toetuma?” ja on seega norma- tiivne nõue, mille mõistlikkus oleneb käitumise üldeesmärkidest. Liber-
taarimperatiivi formuleerimisel ma eeldan, et isiku käitumise ülimaks
printsiibiks on absoluutne ausus, mis välistab igasuguse tahtliku vale- tamise.
Ma nimetan libertaarimperatiiviks järgmise nõude:
Tuleb alati püüda tegutseda kooskõlas teesiga, et omatakse libertaarset Vaba Tahet.
Mõned  kommentaarid.	Libertaarimperatiiv  ei  ütle  midagi  selle
kohta, kas tegelikult omatakse Vaba Tahet. Seda imperatiivi peab järgima isegi siis,  kui teatakse enda käitumine olevat alati olnud de- terministlik.  Välja arvatud libertaarimperatiivi enda õigustamine, on antud  imperatiivi  järgimise  mõju  isiku  tegevusele  ekvivalentne  tead- mise omamisega, et ollakse Vabatahteline agent. Libertaarimperatiivi püstitamisele annab mõtte asjaolu, et väidet “Me peame püüdma käitu- da nii, nagu teaksime end omavat Vaba Tahet” on võimalik põhjendada palju lihtsamalt kui väidet “Me teame end omavat Vaba Tahet.”

Libertaarimperatiivi põhjendamine
Et mõista selgitust, miks peab libertaarimperatiivi järgima, on vaja aru
saada ainult kahest lihtsast kontseptsioonist: ühest teaduse poolt kasu-
tatavast põhimõistest — mis tähendab “seaduspärane dünaamika” — ja ühest argimõistuslikust põhimõistest — mis tähendab kõige igapäevase- mas praktilises mõttes “püüdma, proovima.”
Üldiselt pole raske mõista, mis on seaduspärane dünaamika, kuid
palju segadust tekitab arusaamine selle ühest alaliigist — determinist-
likust otsustusprotsessist valikutegemisel alternatiivide vahel —, millel on kõige rohkem pistmist tahtevabaduse probleemiga.  Väidetakse, et determinism ei välista valikute tegemist, kuid enamasti ei mõisteta, et deterministlik valik on fundamentaalselt erinev Vabatahtelisest valikust. Vabatahteline valik on vaba selles mõttes, et indiviid oleks võinud valida mingi teise alternatiivi sellele, mille ta tegelikult valis. Deterministlik “valik,” vastupidi, ei ole valik tõeliste alternatiivide vahel. Seda asjaolu väljendab väga selgelt Minsky (1986: 306):
Vastavalt nüüdisteaduslikule vaatekohale pole “inimese tahte vabadusele” üld- se ruumi. . . . Kõik, kaasa arvatud see, mis meie ajudes toimub, oleneb järg- misest ja ainult järgmisest:
Kindlate deterministlike loodusseaduste kogum.
Puhtjuhuslike sündmuste kogum.
. . . Mistahes tegutsemise me ka võime “valida,” ei saa see tuua vähimatki muutust sellesse, mis niikuinii oleks toimunud – sest need ranged loodusseadused kutsusid  eelnevalt  esile  vaimuseisundid,  mis  põhjustasid  meid  otsustama  sel viisil.   Ja  kui  see  valik  tehti  osaliselt  juhuslikult  –  ei  jäta  see  meile  ikkagi midagi otsustada.
Kuid paljud filosoofid ajavad antud probleemi segaseks, püüdes tekitada muljet, nagu ei oleks deterministlikul ja Vabatahtelisel valikul olulist vahet.  Nende eesmärgiks on kaitsta materialismi ohu eest, mis lähtub inimeste introspektiivsest teadmisest, et nad omavad Vaba Tahet. Ini- mesed  küsivad  “Kuidas  saab  mu  tahe  olla  vaba,  kui  ma  ei  saa  teha teistsuguseid valikuid neist, mis ma tegelikult teen?” ning peavad de- terministlikku valikut vabaduse haledaks imitatsiooniks.
Deterministliku valiku serveerimiseks tõelise pähe kasutatakse mit-

mesugust taktikat.
Ühed väidavad, et deterministlik otsusetegemine ei

ole tuim reeglite järgimine, sest need reeglid ise võivad evolutsioneeruda süsteemi  funktsioneerimise  käigus.   Teiste  arvates  vabaneb  organism füüsikaseaduste mõju alt, sest ta on ühtne tervik, mille kõik osad käitu- vad koordineeritult. Kuid ükskõik kui “dünaamiline” või “holistlik” de- terministlik protsess ka oleks, oma põhitasandil on tema kulgemine alati määratud fundamentaalsete reeglite — loodusseaduste — “pimeda” jär- gimisega.
Väga leidlikult kaitseb kompatibilismi Dennett (1984a). Uskumata
libertaarse Vaba Tahte olemasolusse, defineerib ta ümber Vaba Tahte
probleemi käsitlemisel traditsiooniliselt kasutatud sõnade ja väljendite
— vältimatu, võimalik, paratamatu, avatud tulevik, võima, oleks võinud teha teisiti, otsustama, vaba valik, vaba tahe jne — tähendused, omis- tades neile “kasuliku” sisu, mis on rakendatav ainult seaduspärase dü- naamika valdkonnas. Sel juhul kõlab jutt keerulisest loodusseaduslikust funktsioneerimisest nagu tavapärane jutt Vabatahtelisest aktiivsusest, kutsudes  esile  vähe  vastuväiteid  lihtsameelse  argimõistuse  poolt.   Ja
mis veelgi olulisem,  edasine arutlemine Vaba Tahte probleemi üle on
muudetud võimatuks, sest nüüd pole enam sõnu asjakohaste mõistete jaoks — keel on amputeeritud. Kui aga lähemalt vaadata, lõpevad Den- nett’i pingutused meeldida tervele mõistusele, jäädes samal ajal truuks füsikalismile, läbikukkumisega. Tunnistades, et me pelgame õigustatult
selliseid piiratud olukordi,  kus valikuvabadus on kitsenenud üheainsa
võimaluseni, pakub ta meile kahte avatud tuleviku varianti: episteemilist (olla teadmatuses sellest, mis saab paratamatult toimuma) ja tõenäosus- likku (olla oma dünaamika poolest osaliselt stohhastiline). Olla vaba on olla kas teadmatuses või pimeda juhuse meelevallas — niimoodi saame me Dennett’i arvates omada vaba tahet teadusega vastuollu minemata. Kui kellegi käitumine on deterministlikult põhjuslik, siis on tal igal
hetkel ainult üks käitumisvõimalus, sest just seda determinism tähen-
dabki. Deterministlik otsustusprotsess on täpselt fikseeritud igas üksik- asjas ja seetõttu ei saa otsustaja selle paratamatut lõpptulemust ära hoida. Kui kellegi käitumine on osaliselt tõenäosuslik, siis produtseerib

ta ka puhtalt juhuslikke tegusid. Rikkumata tõenäosuslikku dünaamika- seadust, on põhimõtteliselt võimalik käituda küll väga paljudel erineva- tel viisidel, kuid ainult tingimusel, et tegelikult produtseeritud käitumise statistikal on sellise pimeda juhuslikkuse iseloom, mis antud seadust rahuldab.   Järelikult,  kui  kellegi  otsustuslik  ja  muu  käitumine  allub loodusseadustele, ei saa ta selle deterministlikku või puhtalt juhuslikku toimumist ära hoida.
Et aru saada, mis tähendab “püüdma, proovima” lihtlabases eel- teoreetilises mõttes, tuleb mõista, mida peab tegema, et täita selliseid käske nagu:  Püüä tõsta oma kätt; Püüä öelda “Füsikalism on ekslik”; Püüä kujutada ette ringi; jms. See eeldab, et omatakse praktilist võimet kutsuda esile mitmesuguse suunitlusega tahtepingutusi. See ei eelda teadmiste omamist ajuprotsessidest (või hingeprotsessidest, kui sellised on olemas), mis leiavad aset seoses tahteliste püüdlusaktidega.
Põhjus, miks me peame alati püüdma tegutseda nii, nagu me teak- sime end olevat Vabatahtelised agendid, isegi kui me tegelikult seda ei tea, on väga lihtne.  Ma arvan, et enamus inimesi on alateadvuslikult teadlikud sellest põhjusest.  See teadlikkus ilmutab end, ehkki ebakor- rektselt formuleerituna,  niisugustes väidetes nagu:  “Mistahes arutlus on mõttetu, kui me ei oma Vaba Tahet,” “Olge mõistvad deterministide suhtes, sest nad ei saa valida, mida nad mõtlevad ja kirjutavad” jne. Ma selgitan seda põhjust nii lihtsalt kui suudan.
Tavaliselt  arvatakse,  et  kooskõlas  teesiga  A  on  mõistlik  käituda ainult siis, kui me teame, või kui meil on vähemalt mingi alus eeldada, et A on tõene. Tundub olevat uskumatu, et saab olla selliseid olukordi, kus on kahtlemata mõistlik käituda eelduse A alusel, omamata vähimatki põhjust arvamiseks,  et pigem A  kui mitte-A  on tõene.   Kuid sellised olukorrad on siiski olemas. Toon lihtsa näite.
Oletagem, et võõrale planeedile saadetakse teaduslik ekspeditsioon ülesandega  uurida  selle  planeedi  ionosfääri.   Planeedile  maandumisel puruneb aga kahjuks kogu mõõteaparatuur.  Kuid vaatamata sellele, et uurijad ei saa midagi teada planeedi ionosfääri füüsikalistest omadustest, on nad õigustatud saatma Maale järgmist tüüpi ettekandeid nendest omadustest:  “Planeedi  ionosfäär  laseb  läbi  raadiolaineid  sagedusega,

mida on kasutatud käesoleva teate edastamisel.”  Niisuguste raportite läkitamine on õigustatud seetõttu, et nad ei jõua adressaadini juhul, kui nad on valed.  Katsed saata selliseid teateid võivad teha episteemiliselt ainult head (kui teadete sisu vastab tõele), aga mitte halba (kui teated on valed).
Põhjus, miks teatud erijuhtudel on kaheldamatult mõistlik käituda vastavalt eeldusele, mille tõeväärtust me ei tea, on puhtalt loogiline: kui asjade tegelik seis on selline, et meie eeldus on vale, siis seesama asjade seis hoiab ära antud käitumise tagajärjed.  Kõige ideaalsem probleem, mille korral seda laadi mõistlikku käitumistaktikat saab rakendada, on omaenda tahte Vabaduse probleem.
Meie tahtepingutused on kas seaduspärased protsessid, mis teatud fundamentaalsel kirjeldustasemel alluvad deterministlikele või tõenäo- suslikele dünaamikaseadustele, või nad on Vabatahtelised aktid, mis ei allu mingil fundamentaalsel kirjeldustasemel loodusseadustele. Kui meie tahteline aktiivsus on loodusseaduslik, siis: (i) kui me väidame, et meie aktiivsus  on  loodusseaduslik,  on  meil  õigus;  ja  (ii)  kui  me  väidame, et meie aktiivsus on Vabatahteline, me eksime, kuid meie eksimine on paratamatu, sest me ei saa sel juhul ära hoida oma sellist käitumist. Kui meie tahteline aktiivsus on Vabatahteline, siis:  (i) kui me väidame, et meie aktiivsus on Vabatahteline, on meil õigus; ja (ii) kui me väidame, et meie aktiivsus on loodusseaduslik, me eksime, kuid meie eksimine ei ole paratamatu, sest Vabatahteliste agentidena me oleksime saanud käituda teisiti, s.t oleksime saanud väita, et meie aktiivsus on Vabatahteline.
Järelikult, et käituda episteemiliselt kõige mõistlikumal viisil Tahte-
vabaduse probleemi suhtes, peame me alati püüdma käituda kooskõlas teesiga, et me oleme Vabatahtelised olendid, sest kui me tegelikult oleme Vabatahtelised olendid, on meie sellised püüdlused vastavuses tõega, ja kui me tegelikult ei ole Vabatahtelised olendid, siis ei ole meie püüdlused seda liiki aktid, mis oleksid võimelised muutma asjade käiku maailmas kas paremaks või halvemaks kui see muidu oleks, sest siis need püüdlused ise  kuuluvad  looduse  põhjuslikku  võrgustikku  ja  nende  seaduspärast ilmnemist, kas deterministlikku või juhuslikku, ei saa ära hoida.  Ehk teisiti öeldes, on kahtlemata mõistlik käituda libertariaanina, sest kui

me püüäme kaitsta Tahtevabaduse teesi olukorras, mis muudab sellise kaitsmise episteemiliselt taunitavaks, s.o kui me ei ole Vabatahtelised olendid,  välistab  seesama  olukord  meie  püüdluste  olemise  tegusateks “käsutajateks,” võimelisteks suunama asjade käiku maailmas välja neist rööbastest, mida mööda ta kulgeb loodusseaduste jõul.
Tugevaima   rünnaku   libertaarimperatiivi   vastu võiks sõnastada järgmiselt:
On loogiliselt võimalik, et ühel heal päeval tehakse kindlaks, et ajuprotsesside dünaamika on tegelikult rangelt deterministlik.  Iga mõistlik inimene hülgab siis libertaarimperatiivi ja kahetseb, et ta seda üldse järgis. Seega ei ole liber- taarimperatiiv vaidlustamatult mõistlik käitumisprintsiip.
See rünnak ei taba siiski märki.  Isegi kui ma oleksin absoluutselt kindel,  et minu aju dünaamika on deterministlik,  püüäksin ma ikka- gi väita, et ta ei ole.  Kui mul see õnnestub, on minu väide muidugi rängalt vale, kuid ajuteadlased lohutavad siis mind, selgitades, et ma ei saanudki käituda teistmoodi, rikkumata oma aju dünaamika determi- nistlikke seadusi.
See rünnak tabaks märki siis, kui libertaarimperatiiv oleks rajatud teesile, et alati on mõistlik olla libertariaan:  on väga ebamõistlik olla libertariaan, teades oma funktsioneerimise olevat deterministliku. Kuid libertaarimperatiiv  on  rajatud  teesile,  et  alati  on  mõistlik,  eeldades, et  ollakse  see,  kes  tegelikult  ollakse,  püüda  olla libertariaan.  Selliselt
mõistetud libertaarimperatiiv on ümberlükkamatu, sest järgmised pro-
positsioonid on kaheldamatult õiged: (i) loodusseaduslikult funktsionee- rivad olendid ei saa tegutseda teisiti kui nad tegutsevad; (ii) libertaaria- nismi  propageerimine  Vabatahteliste  olendite  poolt  on  tõe  propagee- rimine; seetõttu (iii) püüdlused järgida libertaarimperatiivi võivad teha tõega kooskõlas oleva ja vääruskumustele toetuva käitumise suhte maa- ilmas ainult paremaks, kui see oleks füüsikaliselt võimaliku teistsuguse asjade käigu korral.

Tahtevabaduse metafüüsilisest võimalikkusest
Ehkki Vaba Tahte võimalikkus ei ole eeltingimuseks libertaarimpera- tiivi põhjendamisele (sest nagu ma äsja selgitasin, on libertaarimpera-

tiivi  järgimine  mõistlik  isegi  jäigalt  deterministlikus  maailmas),  on
siiski kohane tunda huvi selle vastu, kas Tahtevabadus on üldse loogi-
liselt mõeldav. See küsimus on aktuaalne, sest on olemas usaldusväärse- na näiv loogiline argument Vaba Tahte võimalikkuse vastu. Väidetakse
nimelt, et Vabadust ei saa olla üheski võimalikus maailmas, sest tege-
vusel, mis pole esile kutsutud maailma eelnevate olekute poolt, ei saa- vat  olla  mingit  põhjust  ja  ta  olevat  seega  juhuslik,  kuid  juhuslikult toimuvad sündmused pole Vabatahtelised aktid. Libertaarset seisukoh- ta, et valik on Vaba ainult siis, kui ta pole kausaalselt määratud eel- nenud sündmuste poolt, peetakse ähmaseks ja obskurantistlikuks, kui mitte sisemiselt vastuoluliseks.   Ma püüän tõrjuda seda metafüüsilist argumenti kahel viisil.  Esiteks ma rõhutan, et võimatus anda kergesti arusaadav määratlus või selgitus Tahtevabaduse mõistele ei ole otsus- tav tõend selle mõiste vastuolulisusest. Teiseks ma juhin tähelepanu sel- lele, et loodusliku põhjuslikkuse kontseptsioon pole isegi kõige lihtsamat tüüpi füüsikalise kausaalsuse korral sugugi lihtne ja on küllaltki lähedane agentkausaalsuse kontseptsioonile, mida kasutatakse Vabatahtelise ak- tiivsuse olemuse selgitamisel.
Paljud reaalsuse aspektid ja nende kontseptsioonid on lihtsad ja

seetõttu kergesti arusaadavad.
Ühesugusus, erinevus, naturaalarv, line-

aarne jada, tasane ruum, seaduspärane kord, juhuslikkus jms on suhte- liselt lihtsad, madalat järku mõisted. Kuid on olemas ka kõrgemat järku mõisted nagu näiteks lõpmatus, aeg, teadvus, Vabatahteline aktiivsus, kõikvõimsus. Selliseid kontseptsioone on võimatu taandada madalamat järku kontseptsioonide tasemele. Seda võimatust ei tohi pidada märgiks
kõrget järku kontseptsioonide vastuolulisusest.  On olemas üldtunnus-
tatud mõisteid, mis pole seletatavad lihtsal viisil, kusjuures sellise se- letamise  katsete  ebaõnnestumine  on  provotseerinud  ekslike  järelduste tegemist, nagu oleksid need mõisted vastuolulised. Toon ühe näite.
Mõistest tegelik eksistents saadakse kergesti aru.  Kui aga püüäme seletada, mis on aeg, peame kasutama lisaks veel minevikueksistentsi mõistet.   Kuid kõik minevikku kuuluv ei eksisteeri tegelikult,  s.o nii nagu eksisteerib olevikku kuuluv. Samas pole minevik ka väljamõeldis. Mõned filosoofid väidavad, et ei saa olemas olla kolmandat võimalust

tegeliku eksistentsi ja mitteeksistentsi vahel, ja et seetõttu ei saa ajal olla omadust, mida tavaliselt peetakse ajale karakteerseks: et ainult ole- vik eksisteerib tegelikult, kuna aga minevik ei eksisteeri enam ja tulevik ei eksisteeri veel. Nad väidavad, et aeg on nagu ruum ja tema kõik mo- mendid/punktid — nii minevikku, olevikku kui ka tulevikku kuuluvad
— eksisteerivad tegelikult, “korraga,” täpselt ühesugusel viisil.	Kuid
pole mingit põhjust arvata, nagu järelduks mineviku- ja tulevikueksis- tentsi kõrget järku mõistete taandamatusest aktuaalse eksistentsi ja mit- teeksistentsi madalamat järku mõistetele, et intuitiivselt hästiarusaadav aja traditsiooniline kontseptsioon on vastuoluline ja et seetõttu saavad olemas olla ainult ruumi tüüpi kontiinumid.
Analoogiliselt pole alust arvata, nagu järelduks Vabatahtelise käitu- mise kõrget järku kontseptsiooni taandamatusest seaduspärase ja juhus- liku dünaamika madalamat järku kontseptsioonidele, et intuitiivselt häs- tiarusaadav tervemõistuslik Vaba Tahte kontseptsioon on vastoluline. Nõue, et kõik reaalsuse põhiaspektid peavad olema kategoriaalselt trivi- aalsed,  pole  õigustatud.   Igatsus  põhiolemuselt  lihtsa  maailma  järele ei  tohi  meid  pimestada  sedavõrd,  et  me  hakkame  eitama  oma  kõige rafineeritumat intellektuaalset võimet — võimet intuitiivselt aru saada kõrget järku mõistete sisust.
Need, kes kaitsevad seisukohta, et Vabatahtelise käitumise mõiste on vastuoluline,   sest ainukesed selgelt hoomatavad käitumisvariandid olevat kas põhjuslikud või juhuslikud, arvavad, et põhjusliku dünaamika mõiste  on  lihtne.   Nad  on  vaevalt  kunagi  tundnud  huvi  selle  vastu, mida põhjuslikkus tegelikult tähendab ja kuidas ta on metafüüsiliselt võimalik.
Objektiivsed loodusteadused uurivad vaid maailma aegruumilist ja muud formaalset struktuuri, s.o tema abstraktset vormi, aga mitte tema sisu (vt Russell 1927: 163; Carnap 1969: 19, 28, 107). Teaduse põhiülesanne on avastada loodusseadusi — universaalseid korrapärasusi maailma struktuuris — kusjuures probleem, kas need seadused on ülal- hoitavad üleloomulike jõudude, materiaalse substantsi olemuse või mil- legi muu poolt, on mitte teaduse, vaid metafüüsika asi.  Eeldades, et

loodusseadused kehtivad kindlalt sellistena nagu nad on, ei ole teadmis- tel sellest, kuidas nende kehtimine tagatakse, mitte mingit pragmaatilist väärtust.  Et kustutada metafüüsilist uudishimu, soovitatakse toetuda “säästlikkuse printsiibile” — otsida kõigepealt lihtsaimaid põhjusi — ja võtta omaks uskumus, et kausaalne maailmakord on garanteeritud ma- teriaalse substantsi enese poolt. Kuna fundamentaalsed füüsikaseadused on  suhteliselt  lihtsad,  peavad  inimesed  sellist  uskumust  mõistlikuks. Nad ei tunne aga kunagi tõsisemat huvi selle vastu, kuidas kausaalne protsess võiks töötada. Kuid esitagem see küsimus.
Lihtsaimat tüüpi kausaalset ahelat võib kujutada ette järgmiselt. On  olemas  asjade  teatud  seis  S1  ajahetkel  t1.   Põhjuslikkuse  tõttu kutsub  S1  hetk  hiljem,  momendil  t2,  esile  oleku  S2.   Kuidas  võiks see toimuda? Kas S1 lakkab eksisteerimast hetkel t1 ja S2 tekib mit- temillestki hetkel t2, nii et põhjus ja tagajärg on ajaliselt eraldatud? Vaevalt küll.  Pigem on mõistlik eeldada, et kausaalne protsess on pi- dev: olek S1 muutub olekuks S2. Tunnistades, et muutus on midagi enamat kui erinevate parameetrite omamine erinevatel ajamomentidel,
s.t et oleku muutumise tempo (kiirus) ise on selle oleku teatud karak- teristik, jõuame järgmise intrigeeriva järelduseni.  Kui oleku transfor- matsioon seisundist S1 seisundisse S2 on määratud puhtloogiliselt oleku muutumistempo poolt, siis põhjuslikkus oma sisulises tähenduses (selles, mis puudutab materiaalse substantsi enda füüsikalist kausaalset “ak- tiivsust”) on tegus oleku ühe aspekti — tema muutumistempo — deter- mineerimisel oleku teiste aspektide poolt selsamal hetkel. Kõik füüsikali- se dünaamika põhivõrrandid väljendavad just sedalaadi sõltuvust, sest nende võrrandite mõlemad pooled osutavad füüsikalisele situatsioonile ühel ja samal momendil.  Sisuline kausaalne protsess seisneb mitte ole- viku määramises mineviku poolt, vaid oleviku enesemääramises sõltuma- tult eelnenud olukorrast.  Kõlab nagu “ähmane ja paaniline” libertari- aanlik metafüüsika?  Kui keegi väidab, et libertariaanlik kontseptsioon loovast agendist, kes on võimeline andma maailmale oma panuse sõltu- matult eelnenud põhjustest ja tingimustest, on väga ähmane, kui mitte müstiline,  peab ta tunnistama,  et ka tavalist põhjuslikkuse kontsept- siooni  tuleb  siis  pidada  “ähmaseks.”   On  kasulik  olla  teadlik  sellest,

et ka kõige traditsioonilisem põhjuslikkuse mõiste ei ole sugugi trivi- aalne  ja  meenutab  libertaarset  agentkausaalsuse  mõistet,  mille  järgi Vabatahtelised agendid enesemääravad oma iseloomu osaliselt sõltuma- tult oma varasematest omadustest, olles oma tegude esmapõhjusteks. Libertaarne Vaba aktiivsus ei ole nii oluliselt erinev looduslikust kausaal- sest protsessist, nagu ta näib esmapilgul olevat.  Põhjuslikkus võib olla väga hästi ühildatav mitte ainult deterministliku, vaid ka Vabatahtelise valikuga.

Privaatse aususe puudumine võib pärssida teaduse arengu
Libertaarimperatiivi võib vaadata kui järgmist üleskutset: ärgem speku- leerigem, kas Vaba Tahe on teoreetiliselt võimalik; ärgem küsigem, kas on teada empiirilisi tõendusi selle poolt või vastu, et me omame Vaba Tahet; lahendagem Tahtevabaduse probleemi praktiline külg katseliselt
— püüdkem tegutseda nii, nagu me teaksime end olevat Vabatahtelised olendid ning vaadakem, kas see õnnestub.  Sellisel eksperimenteerimisel on absoluutselt kindel kaitsemehhanism: kui ta on määratud läbikukku-
misele, ei riku ta midagi, sest siis ei saa seda eksperimenti üldse läbi
viia.  Kui meie käitumine on determineeritud loodusseadustega, ei saa me sellega katsetada, sest me ei saa siis tegutseda teisiti, kui me oleme sunnitud tegutsema nende seaduste poolt. Kuidas võiks antilibertariaan suhtuda üleskutsesse osaleda sellises eksperimendis?
Antilibertariaan võib tunnistada, et libertaarimperatiiv on tõepoo- lest tõde taotleva käitumise üks alusprintsiipe. Ta võib isegi möönda, et on põhimõtteliselt suuteline täide viima mistahes konkreetse käitumis- akti, mis on vajalik selle imperatiivi järgimiseks, nagu näiteks mitme- suguste libertaarianismi kaitsvate väidete väljaütlemine, mitmesuguste operatsioonide teostamine teadusuuringute raames, mille eesmärgiks on teha kindlaks, missugused füüsikaseadused on rikutud aju funktsioneeri- mise käigus, jms.  Kuid ta võib väita, et ta ei ole võimeline toetama libertaarianismi mitte mingil süstemaatilisel viisil,  kuna ta on selline seaduspärase dünaamikaga süsteem, mille “programm” on õnneks im- muunne “ajuarvutiviiruse” suhtes, mida kutsutakse libertaarimpera- tiiviks.  Libertaarimperatiivi eeldused ei välista võimalust, et tal võib

olla õigus. Kuid kas tal on õigus? See küsimus tõstatab privaatse aususe probleemi.
Oletagem, et keegi leidlik teadlane on konstrueerinud seadme de- monstreerimaks, et üks seni kindlaks peetud füüsikaprintsiip ei kehti uni- versaalselt.  Kui teatud kriitilisel hetkel eksperimendi käigus vajutada kontrollnupule, ilmneb uudne tulemus, kui aga nuppu mitte puutuda, ei juhtu midagi märkimisväärset. Teadlastele tehakse ettepanek veenduda isiklikult, et ebaharilik sündmus ikka tõesti aset leiab. Oletagem nüüd, et enamik teadlasi, tundes suurt vastumeelsust omaksvõetud seisukoh- tadest lahtiütlemise ees, ei vajuta õigel ajal nupule, kuid kinnitavad end seda teinud olevat ja väidavad, et katse ei andnud mingeid uusi tulemusi. Kuidas kontrollida nende ausust? Antud juhul saab pöörduda erapoole- tute isikute poole palvega jälgida, kas nupule ikka vajutatakse. Aga kui taoline avalik kontroll ei ole võimalik? Just nii on lugu tahtepingutuste- ga: ainult see isik ise, kes eeldatavasti püüäb rakendada tahtepingutusi, võib teada, kas ta seda ka tegelikult teeb. Lühiduse mõttes nimetan ma ausust asjade suhtes,  mis on avalikult kättesaadavad (kontrollitavad) avalikuks aususeks ning ausust asjade suhtes, mis on ainult privaatselt kättesaadavad privaatseks aususeks.
Teaduslikus  uurimistegevuses on olnud  üllatavalt  vähe  pettust.
Loodusteadlaste  professionaalse  eetika  taset on olnud võimalik hoida erakordselt kõrgel tänu sellele, et objektiivsete teaduslike uuringute kõik sammud (vaatlused, eksperimendid, teoreetilised spekulatsioonid) on avalikult inspekteeritavad — selline on objektiivsete teaduste metodo- loogia üks põhinõue. Ausus objektiivteaduslikult uuritavate asjade suh- tes on eranditult avalik ausus, mis on allutatav efektiivsele isikutevahe-
lisele kontrollile.  Kuna see asjaolu on üldteada, ollakse veendunud, et
inimeste moraalne ebatäiuslikkus ei saa ära rikkuda nende teaduslikke ettevõtmisi, nagu ta on sageli nurja ajanud nende paljud teised üritused. Kuid enam ei pruugi see sugugi nii olla.
Kui teadvusega olendid omavad Vaba Tahet, siis on tõeline progress teadvuse uurimisel võimalik ainult juhul, kui me järgime — ja siis me saame järgida — libertaarimperatiivi, tegutsedes kooskõlas teesiga, et meie ajudünaamika on olulisel määral Vabatahteline. Kuid kui sel juhul

teadlased, mõistes küll libertaarimperatiivi põhjendatust, väidavad pri- vaatse aususe puudumise tõttu pettuslikult,  et nad ei ole võimelised tegutsema nii, nagu on kohane Tahtevabadusega isikutele, on tead- vuseuuringute edenemine blokeeritud. Veelgi enam, kui elusolendid omavad Vaba Tahet, on teadustegevuse fundamentaalseimaks suunaks kõige selle uurimine, mis on seotud tahtelise käitumisega, nii et sel juhul on teadlaste privaatne ausus teadusliku progressi üks kõige olulisemaid eeltingimusi. Kui me oleme Vabatahtelised indiviidid, on meie teaduslik eneseuurimine sama vähe kaitstud meie moraalse defektsuse vastu, nagu on seda meie toimetulek paljudes teistes eluvaldkondades.

Libertaarimperatiivi eripärasused
Libertaarimperatiivi põhjendamine on kergesti mõistetav. Seda tänu as- jaolule, et esmajoones õigustatakse mitte püüdlust kinnitada, et omaen- da käitumine on Vabatahteline, vaid püüdlust eitada, et see käitumine on seaduspärane (vältimatu), ning seaduspärase dünaamika mõiste on palju lihtsamini arusaadav Vabatahtelise aktiivsuse mõistest.  Taoline põhjendamine on analoogiline vastuväiteliste tõestustega:  teatud teese saab tõestada näidates esmajoones mitte nende tõesust, vaid nende tee- side alternatiivide võimatust olla tõesed.  Libertaarimperatiivi põhjen- damise lihtsus võib tekitada isegi mulje, et tegemist on odava sofistliku trikiga.
Libertaarimperatiiv on ainult endale rakendatav. Libertaarimpera- tiivi põhjendamise skeemi loogilisest vormist on näha, et teda saab ka- sutada väga piiratult — üksnes nende parajasti asetleidvate tahtepingu- tuste õigustamiseks, mis püüävad käsitleda neidsamu tahtepingutusi en- did kui Vabatahteliste aktide eksemplare. Libertaarimperatiivi loogiline alus ei luba mul õigustada taotlusi pidada Vabatahtelisteks oma muid tahteakte, teiste indiviidide käitumisest rääkimata.
Libertaarimperatiiv  on  ontoloogiliselt  üldine  selles  mõttes,  et  ta
käsib püüda eitada mitte ainult oma käitumise universaalset füüsikalist (materialistlikku)  determineeritust,  vaid  mistahes  tüüpi  täielikku  de- termineeritust,  olgu  see  siis  puhtspirituaalne,  või  põhjustatud  mingi üleloomuliku (deemonliku, jumaliku) jõu poolt, või mis iganes.

Libertaarimperatiiv ei ole episteemiline väide: ta ei kinnita, et me teame  end omavat Vaba Tahet.   Kuna aga libertaarimperatiiv nõuab meilt püüdmist käituda teesi alusel, et me omame Vaba Tahet, on selle imperatiivi järgimine oma tagajärgede poolest ekvivalentne meie poolt usu omaksvõtmisega, et me teame end omavat Vaba Tahet.  Seega on libertaarimperatiivil episteemilise väite jõud.

Libertaarimperatiivi soovituse teaduslikud üldistused
Rangelt võttes õigustab libertaarimperatiiv ainult mingi tegevuse “usku- must,” et ta ise on Vabatahteline.  Mistahes väide Vabatahtelise käitu- mise  valdkonna  laiemast  ulatusest  ei  ole  puhtloogiliselt  põhjendatav. Seda saab vaid teaduslik-hüpoteetiliselt motiveerida, mida ma järgnevalt teengi.
Kuna  ma  olen  õigustatud  pidama  oma  mõningaid  käitumisakte Vabatahtelisteks, siis olen ma ka õigustatud pidama end Vabatahteliseks olendiks ja seetõttu on kohane tunda huvi,  kui suurel määral on mu tegevus Vabatahteline.  On teaduslikult mõistlik püüda teha kindlaks, millised minu aktiivsuse liigid on minu Vaba Tahte käsutada.  Provi-
soorselt, kuid üsna usaldusväärselt võin ma eeldada, et Vabatahtelised
on minu need teod, millega kaasneb tahtepingutuse tunne, sest on küllalt ilmne, et tahtepingutuste kvalitatiivsest sisust nähtub nende pingutuste Vabatahteline olemus.
Kuna teised isikud on oma füüsikaliselt ehituselt ja käitumiselt mi- nuga võrdlemisi sarnased, on loomulik arvata, et kõigi inimeste tege- vus on enam-vähem samal määral Vabatahteline.  Iga isiku vaatepunk- tist lähtudes on teaduslikult väga mõistlik üldistada libertaarimperatiivi soovitus hüpoteesiks, et kõik inimesed on Vabatahtelised olendid.
Samuti on mõistlik oletada, et ka paljude teiste, eelkõige kõrgemate bioloogiliste liikide isendid omavad Vaba Tahet.

Materialismi peirastlik hülgamine
Libertaarimperatiiv nõuab, et me püüäksime keelduda omaks võtmast mistahes  filosoofilist  kontseptsiooni,  mis  väidab  meid  olevat  läbinisti seaduspäraselt funktsioneerivad olendid.  Pidades silmas nüüdisaegset

teaduslik-filosoofilist olukorda maailmas, on libertaarimperatiivi kõige aktuaalsemaks ideoloogiliseks järelduseks nõue hüljata loodusteaduslik materialism kui ekslik maailmavaade. Niisugune loobumine materia- lismist,  kui see meil õnnestub,  ei ole episteemiline:  ta ei toetu tead- misele, et meie käitumine pole loodusseadustega määratud.  Materia- lismi niisugust kõrvaleheitmist võib nimetada peirastlikuks (inglise kee- les peirastic, kreekakeelsest sõnast peirastikos:  katsetuslik, püüdluslik), sest ta põhineb materialismi hüljata püüdva käitumisstrateegia prak- tilisel  õnnestumisel  ja  on  loogiliselt  õigustatud  põhjusel,  et  kui  meie sellise käitumise õnnestumine on tagatud meie Vaba Tahte poolt,  on meil materialismi tagasi lükates õigus, ning et kui meie sellise käitumise
õnnestumine on meie füüsikaliselt seaduspärase funktsioneerimise taga- järg, oleme me olnud sunnitud sel viisil toimima, et mitte ära rikkuda maailma dünaamika materialistlikult seaduspärast iseloomu.
Libertaarimperatiiv nõuab meilt loobumist materialistlikust maa- ilmavaatest ühes tema spetsiifilise mõjuga teaduslikele uurimisprogram- midele.

Libertaarimperatiivist tulenevad järeldused teaduse jaoks
Käitudes vastavalt libertaarimperatiivile peame me tunnistama, et füü- sikaline reaalsus ei ole kausaalselt suletud. Me peame eeldama, et füüsika põhiseadused  on  ajus  olulisel  määral  rikutud.   Ajutegevuse  uurimise üheks põhieesmärgiks tuleb kuulutada selle väljaselgitamine, milliseid füüsikalisi  ajuprotsesse  tahtepingutused  esile  kutsuvad:  kuidas  Vaba Tahe modifitseerib, rikkudes füüsikaseadusi, aju neuronvõrgustiku tööd. Sellised  uuringud  oleksid  kõige  fundamentaalsema  tähtsusega  kõigist tänapäeval mõeldavaist teaduslikest ettevõtmistest, sest kui senini on loodusteaduste põhieesmärgiks peetud maailma käitumises esineva uni- versaalse korrapära — loodusseaduste — avastamist, on nende uut tüüpi uuringute objektiks “üleloomulik” nähtus:  immateriaalse teadvuse ja Vaba  Tahte  mõju  mateeria  dünaamikale.   Meie  võimest  realiseerida oma Vaba Tahte poolt taotletud käitumisakte väga kindlalt vaatamata aju töötamisele võrdlemisi kõrge hüdrodünaamilise, keemilis-bioloogilise ning soojusliku müra tingimustes ja hoolimata tema varjestamatusest

elektromagneetiliste  häireväljade  eest  järeldub,  et need Vaba Tahte poolt indutseeritud füüsikalised efektid, mis tüürivad aju neurontaseme protsesse, ei ole väga nõrgad ja võivad olla seetõttu suhteliselt kergesti avastatavad.
Vaba Tahte poolt esile kutsutud ajuprotsesside uurimine ei ole ai- nult neuroloogide ülesanne, vaid ka nende teadlaste kohus, kes töötavad teadusvaldkondades, mis võivad anda tõhusa panuse selle kõige intri- geerivama loodusteadusliku probleemi uurimisse. Väga palju abi peaks siin tulema tehnilise ja intellektuaalse potentsiaali poolest võimsast füü- sikateadusest. Vaba Tahte kausaalse tegususe probleem on ju otseselt seotud küsimusega füüsikalise reaalsuse olemusest ja põhiomadustest.
Kahjuks on vaimustumine füsikalistlike teaduste saavutustest ku- jundanud mittematerialistlike vaadete suhtes väga vaenuliku intellek- tuaalse atmosfääri.  Seetõttu on psühholoogiliselt piinarikas kuuletuda mõistuse häälele ning järgida ausalt libertaarimperatiivi: on täielik alus karta oma teadusliku reputatsiooni purunemist.  Ka on äärmiselt vas- tumeelt öelda lahti seisukohtadest, mida ollakse entusiastlikult kaitsnud.

Ü LESKUTSE TEADLASTELE:   ET MITTE PIDURDADA TEADUSE ARENGUT, HÜ LJAKEM MATERIALISM
JA PROPAGEERIGEM LIBERTAARIANISMI!

Saades aru, et usk loodusteadusliku materialismi õigsusse ning privaatse aususe puudumine võib tänapäeval tugevalt pärssida teaduse arengut, tunnen ma end kohustatud olevat astuda üles järgmise pöördumisega.
Lugupeetud teadlased:
Nüüdisteadus on lojaalne füsikalistlikule maailmavaatele, mis võib aga olla ekslik suutmatuse tõttu seletada teadvusnähte.  Kui teadvus ja tahe on, nagu argimõistus arvab, põhjuslikult tegusad immateriaalsed en- titeedid, blokeerib usk materialistlikesse doktriinidesse kõige olulisemad teadusuuringud.
Selleks,  et  mitte  tõkestada  võimalikku  väga  olulist  teaduslikku  ja vaimset progressi, püüdkem tõsimeeli ja täie vastutustundega öelda lahti

loodusteaduslik-materialistlikust maailmavaatest ja propageerida liber- taarianismi,
põhjusel, et sellised püüdlused on õigustatud mitte ainult siis, kui me tõepoolest omame Vaba Tahet, vaid ka siis, kui meie funktsioneeri- mine on läbinisti loodusseaduslik, sest sel juhul meie mistahes tegelikud käitumisaktid — ükskõik kui mõistlikud või ebamõistlikud — on looduse seaduspärase kausaalse korra teatud konkreetsed avaldused ja pidid seega vältimatult aset leidma, et seda korda mitte rikkuda,
ja põhjusel, et kui me jääme truuks materialismile, me riskime — kuna me võime tegelikult omada Vaba Tahet — rängalt sellega, et me etendame puhtmateriaalsete kõrgelt intelligentsete hüpoteetiliste olendite käitumist tõetruult ning kaitseme antilibertariaanlikke väiteid leidlikult just  tänu  oma  immateriaalsele  teadvusele  ja  Vabale  Tahtele,  sülitades seeläbi kaevu millest me joome ja pidurdades tugevalt teaduse arengut.
Meil ei ole mitte midagi kaotada, kuid me võime tohutult palju võita, kui me suudame vabaneda materialismist ja hakata libertariaanideks.

Kirjandus
C a r n a p, R. 1969. The Logical Structure of the World. Berkeley: University of California Press
C h a l m e r s, D. 1995. The puzzle of conscious experience. — Scientific American, No 12, pp. 62–68
C h a l m e r s, D. 1996. The Conscious Mind. New York: Oxford University Press C r i c k, F. 1994. The Astonishing Hypothesis: The Scientific Search for the Soul. London:  Simon & Schuster (vt Allik, J. Hämmastav hüpotees teadvuse kohta.
— Akadeemia, 1996 nr 9, lk 1853–1870)
D e n n e t t, D. 1984a. Elbow Room: The Varieties of Free Will Worth Wanting.
Cambridge, MA: The MIT Press
D e n n e t t, D. 1984b. I could not have done otherwise—So what? — The Journal of Philosophy, vol. LXXXI, pp. 553–565
D e n n e t t, D. 1991. Consciousness Explained. Harmondsworth: Penguin M i n s k y, M. 1986. The Society of Mind. New York: Simon & Schuster
N a g e l, T. 1996. Mis tunne on olla nahkhiir? — Akadeemia, nr 10, lk 2090–2107 R u s s e l l, B. 1927. An Outline of Philosophy. London: Allen & Unwin
U u s, U. 1994. Blindness of Modern Science. Tartu: Tartu Observatory
V a n I n w a g e n, P. 1983. An Essay on Free Will. Oxford: Clarendon Press
W i g g i n s, D. 1973. Towards a reasonable libertarianism. — T. Honderich (ed.),
Essays on Freedom of Action. London: Routledge & Kegan Paul
```
