# Markdown Copy: `undo-uus-archive/1997_Libertaarimperatiiv/Yleskutse.pdf`

Preservation note: this is a readability-first markdown mirror generated from the original source.

- Source type: `pdf`
- Source path: `undo-uus-archive/1997_Libertaarimperatiiv/Yleskutse.pdf`
- SHA256: `e2f4c6e3ef1b248a73a0a5d6e96a837c9e7955c5b206b2bd65a6089658fd6b4a`
- Mirror format version: `readability-v13`
- Mirror profile: `readability-first`
- Generated: `2026-02-25 09:12:02 UTC`
- Original file: `[Yleskutse.pdf](../../../undo-uus-archive/1997_Libertaarimperatiiv/Yleskutse.pdf)`
- OCR mode: `enabled(lang=eng)`
- OCR provenance: `tesseract 5.5.0`
- Text repair: `estonian-diacritics-v9`
- Normalization: line-wrap unwrapping, separator simplification, and spacing cleanup (content preserved).

---

This copy contains extracted text from 1 page(s).

## Page 1

```text
ÜLESKUTSE TEADLASTELE:
ET MITTE PIDURDADA TEADUSE ARENGUT, HÜLJAKEM MATERIALISM JA PROPAGEERIGEM LIBERTAARIANISMI!

Saades aru, et usk loodusteadusliku materialismi õigsusse ning privaatse aususe puudumine võib tänapäeval tugevalt pärssida teaduse arengut, tunnen ma end kohustatud olevat astuda üles järgmise pöördumisega.

Lugupeetud teadlased:

Nüüdisteadus on lojaalne füsikalistlikule maailmavaatele, mis võib aga olla ekslik suutmatuse tõttu seletada teadvusnähte. Kui teadvus ja tahe on, nagu argimõistus arvab, põhjuslikult tegusad immateriaalsed entiteedid, blokeerib usk materialistlikesse doktriinidesse kõige olulisemad teadusuuringud.

Selleks, et mitte tõkestada võimalikku väga olulist teaduslikku ja vaimset progressi, püüdkem tõsimeeli ja täie vastutustundega öelda lahti loodusteaduslik materialistlikust maailmavaatest ja propageerida libertaarianismi,

põhjusel, et sellised püüdlused on õigustatud mitte ainult siis, kui me tõepoolest omame vaba tahet, vaid ka siis, kui meie funktsioneerimine on läbinisti loodusseaduslik, sest sel juhul meie mistahes tegelikud käitumisaktid — ükskõik kui mõistlikud või ebamõistlikud — on looduse seaduspärase kausaalse korra teatud konkreetsed avaldused ja pidid seega vältimatult aset leidma, et seda korda mitte rikkuda,

ja põhjusel, et kui me jääme truuks materialismile, me riskime — kuna me võime tegelikult omada vaba tahet — rängalt sellega, et me etendame puht materiaalsete kõrgelt intelligentsete olendite käitumist tõetruult ning kaitseme antilibertariaanlikke väiteid leidlikult just tänu oma immateriaalsele teadvusele ja vabale tahtele, sülitades seeläbi kaevu millest me joome ja pidurdades tugevalt teaduse arengut.

Meil ei ole mitte midagi kaotada, kuid me võime tohutult palju võita, kui me suudame vabaneda materialismist ja hakata libertariaanideks.
```
